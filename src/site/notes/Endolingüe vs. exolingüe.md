---
{"dg-publish":true,"permalink":"/endolinguee-vs-exolinguee/","tags":["sociolingüística","experiència-personal"]}
---

# Endolingüe vs. exolingüe

> [!abstract] Resum
> La transició de veure la llengua com a "objecte" a veure-la com a "vehicle" d'interacció social real.

En teoria, viure a Catalunya significa estar en un context endolingüe per al català: la llengua és present al carrer, als mitjans, a la universitat. Però la meva experiència com a aprenent autodidacta ha estat més ambigua. Sovint, quan intento parlar català al carrer, els interlocutors canvien automàticament al castellà en detectar el meu accent. En aquell moment, el context es transforma gairebé en exolingüe: la llengua hi és, però no sempre se’m permet habitar-la del tot.

El punt d’inflexió ha estat cursar el màster de professorat a la UB. Allà el català ja no és “objecte d’estudi”, sinó el vehicle necessari per entendre continguts, participar i aprovar. No puc escapar-me’n. Aquesta necessitat real m’ha obligat a actuar com a actora social, no com a simple estudiant de gramàtica. He entès que l’[[Adquisició vs. aprenentatge\|Adquisició vs. aprenentatge]] flueix quan la llengua deixa de ser un exercici i es converteix en eina per fer coses amb sentit.

Relacionat amb [[Context\|Context]]